## Polecenie 1: Bakterie

Pewien rodzaj bakterii charakteryzuje się poniższymi cechami:

- Bakterie rozmnażają się przez podział, w którego wyniku z jednej bakterii powstaje 2 nowe.
- Podział ten następuje co 2 minuty.
- Wszystkie bakterie dzielą się w tych samych chwilach.
- Co 10 minut wymiera 50% bakterii.

**Pytanie:** Czy i po jakim czasie (ile minut) liczba bakterii zwiększy się 1000 razy? Przyjąć, że początkowa liczba bakterii wynosi 12.

Utwórz projekt, a w nim metodę (funkcję) umożliwiającą wyznaczanie liczby bakterii po upływie danego czasu (w minutach) wykorzystując **metodę dziel i zwyciężaj**. Następnie wywołaj utworzoną metodę w funkcji głównej w celu znalezienia odpowiedzi na pytanie zawarte w treści tego zadania.

*Uwaga:* do obliczeń należy wykorzystać zmienną typu double.

---

## Polecenie 2: Nominały monet

Dana jest tabela nominałów monet i ich ilość:

| NOMINAŁ           | 1gr | 2gr | 5gr | 10gr | 20gr | 50gr | 1zł | 2zł | 5zł |
|-------------------|-----|-----|-----|------|------|------|-----|-----|-----|
| LICZBA DOSTĘPNYCH MONET | 5   | 7   | 4   | 1    | 5    | 3    | 0   | 2   | 5   |

Uwzględniając powyższe dane skonstruuj metodę (funkcję), do której na wejście podajemy pewną kwotę pieniędzy, czyli resztę, jaką trzeba wydawać; natomiast na wyjściu wypisywane są monety za pomocą których należy tę kwotę wydać. Program powinien wydawać resztę za pomocą możliwie najmniejszej liczby monet, a w przypadku braku możliwości wydania reszty informować o tym użytkownika.

